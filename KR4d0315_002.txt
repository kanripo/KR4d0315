# -*- mode: mandoku-view; -*-
#+TITLE: 鶴林集
#+DATE: 2015-08-25 00:04:02.516929
#+PROPERTY: ID KR4d0315
#+PROPERTY: BASEEDITION WYG    
#+PROPERTY: JUAN 卷二
<pb:KR4d0315_WYG_002-1a>¶
欽定四庫全書¶
　鶴林集巻二　　　　　　　宋　呉泳　撰¶
　　七言古體詩¶
　　　天馬引¶
隴西之野龍駒驤追風脇月坤為裳竚雲亭亭廣顙直¶
夾鏡炯炯雙瞳光飯以玉山禾飲以瑶池漿自成骨格¶
異赭白活出神采遺𤣥黄三千牝十二閑俛眎但覺皮¶
毛凡飲江曾濡六轡濕致逺又逐雙旌揚牧則在坰野¶
<pb:KR4d0315_WYG_002-1b>¶
貢則歸天潢冩圖仍上穆天子跛蹩但笑羣觝羊¶
　　　擬湖邉採蓮婦¶
短裙纈渠衣製荷採蓮女兒凭船歌歌酣弭棹解塵韈¶
㣲步演迤凌寒波薄言采采湖之沚買鏡無錢賤生理¶
遥知浪水不可照只仗清流作知巳蓀為橈桂為棹脉¶
脉環湖翠煙草急歸掩闗中夜思欲致美人伊有道¶
　　　促促詞¶
促促復促促急柱危絃無好曲樂日常少苦日多男耕¶
<pb:KR4d0315_WYG_002-2a>¶
女桑長不足麥方在場綃在軸里正登門田吏趣東隣¶
女兒當窻看西家阿㜷䦨道哭閒時輸官猶自可况是¶
兵符急如火近聞官家牓村路運糧多要人夫去妾貧¶
猶足備晨炊不願身為泰山婦¶
　　　獸之窮¶
獸之窮逼我墻韓盧走兎無窟藏江麋假息尚撲朔穴¶
䑕無技猶張皇我&KR0008;豈不甘我纓豈不長貍步張侯虎¶
為落&KR1807;未及獻弓先亡獸之窮莫抵當澤虞不戒専諸¶
<pb:KR4d0315_WYG_002-2b>¶
忙春蒐猶禁塞榆白秋戰不耐涇水黄昔聞養鷹志在¶
逐無使飽食棲平岡¶
　　　梁父吟¶
梁父吟維山髙髙維水深白石爛兮飯牛曲滄浪清兮¶
鼓枻音艾薪豈不賢反被妻子瘖投筆豈不壯交友不¶
諒心用則宗彛在東序不用土缶埋汾隂梁父吟問梁¶
父青史功名在何處長須㫖酒置髙堂莫使青葵委零¶
露臨風惝恍歌一曲鳳舞鸞翔應簫玉¶
<pb:KR4d0315_WYG_002-3a>¶
　　　漢中行¶
漢中在昔稱梁州墬腴壤沃人煙稠稻畦連陂翠相屬¶
花樹遶屋香不收年年二月春風尾户户澆花壓醪子¶
長裙濶袖低葢頭首飾金翹競奢侈自從鐵騎落武休¶
勝事掃迹隨江流道傍人荒鳥滅沒獨有梨花伴寒食¶
君不見當年刼火然携老扶㓜奔南山又不見拗項橋¶
邉事七八千兵同日死死則義魄猶有歸存則偷生漫¶
如此三人共一椀燈通夜紡績衣鬅鬙八口同半間屋¶
<pb:KR4d0315_WYG_002-3b>¶
煑&KR1458;椎氷常不足家糧一石五劵錢一半入口一半官¶
男擔軍裝出邉去女荷畚鍤填濠還官知民貧當愛惜¶
兵者衛民貧不恤且如今年春又經征戰苦風塵未動¶
力已罷殆以饑羊飼豺虎梁山奕奕水湯湯知他見幾¶
玉節郎昨日漢川過香氣夾道花成行還撾青鼉鼓復¶
擁白鵲旗帳犀殿後車懸鴟營中聞之暖挾纊盡道節¶
制吾父師東軍本皆孝順兒好在良牧綏牧之太清魚¶
不蕃太緩琴不理師中有吉當自求度外無功更誰喜¶
<pb:KR4d0315_WYG_002-4a>¶
秋風淅淅吹芙蓉山童喚我歌漢中中欲歌兮可奈何¶
為語前途胡秘閣莫使兵貧復如昨(謂安撫兵部秘/閣胡公䝾也)¶
　　　堰上行上周憲¶
堰上行桃花灼灼春水生水纔一石泥數斗彌漫滮池¶
浸渠口樹以淇園竹菑以漢堤石石填竹落知幾丁駕¶
作青霓千百尺一夫搴茭前一夫荷揷去旋燒香紙祭¶
水庸更酌村醪賽田祖鹿頭北海眼西綿洛一帶填&KR0782;¶
肥苧麻漚池禾稻長雖有旱暵無凶饑今年狼頭窺井¶
<pb:KR4d0315_WYG_002-4b>¶
絡羅堰九星幾缺角匪天十風五日雨陸海將貧水維¶
濁上帝憫下民親遣蒼水使西門驂前白渠後指畫田¶
塍若鱗次新堰舉舊堰修野媪含笑谿童謳自言春種¶
皆茁土桔橰長閒卧畦圃明朝百役非所知且樂豐年¶
踏車舞燕泥新濕花雨斑四牡趣嚮東郊還地平天成¶
九功叙今秋都築沙堤路¶
　　　贈星翁郭若水¶
月臨南斗退之懼宫直南箕蘇子憂片文隻字不經世¶
<pb:KR4d0315_WYG_002-5a>¶
赤口白舌空招尤我生之初函二氣地則五行天五緯¶
羅計二宿括半天太隂一星宅峕位郭生本是郭璞徒¶
推步太精言轉迂按圖只説萬言錦經野未辨天官書¶
大遊正照參井鄉蚩尤不歛旗方張瞥將巧厯莫推算¶
為我占取峩眉太白何時康¶
　　　逰大玲瓏小玲瓏¶
小玲瓏大玲瓏平林突起羣玉峰霜鉶剪取碧磈䃬雷¶
斧鑿破青嵌崆自有此山生此石鬼削天劖更無迹泗¶
<pb:KR4d0315_WYG_002-5b>¶
濵浮出瑞玉磬周廟横陳古蒼璧蒼官儼冠劔翠官披¶
琅玕好風吹月來光動九琳軒守庵道人形野倨白領¶
方袍草為屨頗竒二士入洞來引向髙亭最幽處他山¶
豈無石弄假不似真平泉馬鹿跡何在南墅甲乙名灰¶
塵説真辯假無時了山童隔竹敲茶臼¶
　　　洪都病中夢與太白同登峨嵋亭有賦¶
翠浮天宇兩眉修不著塵寰半㸃愁錦袍仙人去不返¶
乗月忽作斯亭逰月懸水底不受捉牛渚磯飜酒星落¶
<pb:KR4d0315_WYG_002-6a>¶
氣湧如山白浪掀聲悲動地終風作我思弔古登翠㣲¶
㸃檢舊題無白詩生平白眼睨力士焉肯嫵媚歌峨嵋¶
楊林渡頭采石口一處風寒幾兵守寄語中流把柁翁¶
莫使江山落人手¶
　　　夀范翁¶
辛夷如雪芳事䦨飛絮巻地春風酣連陂和雲割青麥¶
隔塢趂日繰紅蠶今年夏氣清較早雨後西山翠如掃¶
女兒負笈男帶鋤誇説皇華使家好使家天上一角麟¶
<pb:KR4d0315_WYG_002-6b>¶
手握雨露呵星辰緑林無風草木静紫塞有備煙塵靖¶
鹿園鎮日長徙倚心事如平一池水蓀蘭不惜手種植¶
蕭艾依前力鋤薙槐龍影轉花又黄造化乃為諸生忙¶
春闈灋細靡罅縫選吏親校如秤量老僊自是文盟主¶
曾抱長蛟著繁露好將鼻祖三昧法直嚮金華講經去¶
有香不炷旃林香有酒不酌瑶池觴願公嵗嵗常夀考¶
賸寄詩筒祝難老¶
　　　西湖訪梅¶
<pb:KR4d0315_WYG_002-7a>¶
欲休不休嵗垂晩似冷不冷霜復晴起撑湖船訪梅去¶
一㸃兩㸃藏林坰主林無神花氣薄樹影庚庚香漠漠¶
誰能細玩復與臨静處測破梅花心橋西水北弄明月¶
醥酒獨對青山斟自有此山無此客富有他花無此格¶
西湖處士不可招鴉㸃孤村暮雲碧¶
　　　祁山歌上制師聞敵退清水縣作¶
祁山之西當太白戰士彎弓抱明月散燒煙火夜宿兵¶
遥見狼頭一星滅明朝探騎前來報為言敵死秦川道¶
<pb:KR4d0315_WYG_002-7b>¶
牌使前呼大隊回鵝車砲坐埋青草黄河口清水頭水¶
聲嗚咽河不流軍中遺言更慘酷靈夏名王亦屠戮中¶
間被掠邉丁苦牧放牛羊食禾黍牛羊得食人轉飢日¶
想南朝拜降去朝廷有道督府雄三闗之險風不通健¶
兒長鎗及馬腹壯士勁弩當心胸帳犀前把石門隘遥¶
望紅旗圍盡解輿師等第喝銀帛三將同時賜金帶凱¶
還吹落桃花風㨗書屢奏甘泉宫綸巾蕭然羽扇净一¶
字不説平夷功離鴻迤邐集中澤鴉噪山田忙種麥七¶
<pb:KR4d0315_WYG_002-8a>¶
方新堡髙挿雲腐䑕何能更相嚇書生每夕繙青史争¶
戰場中㸔千古狸亡虎㓕自有期天道何嘗厭中土夾¶
城雲赤戈劔明通衢夜白鐘鼓清更待公歸戮力就太¶
平¶
　　　夀梁漕¶
維日在婁春事殷維桐始華天氣新亂紅遶樹緑幄均¶
櫻筍又薦氷盤珍知是燕胎協卜牛宿㑹辰繡衣立當¶
霄漢春驪駕飛度天河津帕中玉屑糧未陳鏡裏寳月¶
<pb:KR4d0315_WYG_002-8b>¶
光逼真亷如一條氷照人健如九臯鶴離羣舌根不道¶
煙火塵鼻端那受富貴熏手探囊方皆术神袖出薦紙¶
生煙雲兕觥祇酌春酒醇衣佩更取秋蘭紉民居安安¶
鴻鴈賔吏膽帖帖烏鳶馴王母之桃莊生椿寧如洙泗¶
一字仁願言福星當紫宸光照鄰女長無貧¶
　　　送李伯勇分教閬州¶
明王不興威鳳衰直筆無傳老麟死春秋大誼炳如日¶
讀者昏昏視為史濓溪之後伊川程文字雖少源流真¶
<pb:KR4d0315_WYG_002-9a>¶
抉開珤藏得胡子一洗紙上千秋塵伯兮有勇弗可遏¶
髙閣諸儒祖河洛羣玉洞見標月指衆醉醒聞候風鐸¶
當年進書一布衣能取天上清名歸秋澄講幄玉色動¶
春拂袐館芸香霏紅塵不踏東華路緑綺還携閬風去¶
舟行若上離堆山莫把魯公雄文勁筆埋没蒼苔間¶
　　　瑞麥歌¶
爰采麥矣岷之陽麥秀蘄兮登我場岐岐而生自天産¶
兩兩而並維星祥我行其野逢鄼長鄼長忻然持穗往¶
<pb:KR4d0315_WYG_002-9b>¶
自言此穗實秀時六稻俱垂惟麥仰晉之四穟唐六岐¶
雖有其物無其時我君聖武綏萬邦我侯駿徳為藩維¶
君臣堯舜禹十風五日雨干戈偃息將兆和拍手齊唱¶
崆峒歌¶
　　　同程季予逰李園和張仁溥¶
頑雲不雨風稱雄掃花晩坐蓬萊宫幅巾野服纔相逢¶
華茵解下金線狨人道青田雙鶴平輿二龍笑揖羣彦¶
時一中百寮之山直叢叢囬廊窈窕庭隂濃園禽語變¶
<pb:KR4d0315_WYG_002-10a>¶
春事空水花色静天機融歸來笑傲掀短篷溪澄月白¶
聞笙鴻¶
　　　賦半齋送張清卿分教嘉定¶
斗城將軍半叚鎗漢宫美人半額粧碧眼禪僧坐空室¶
花雨半床雲半窻道如大路皆可遵不間不界難為人¶
卓哉聖人門猶惜二三子冉求只向中道畫季路僅及¶
升堂止窮山必到嵩華顛窮水必極崑崙源若非身心¶
實造詣未免口耳空啾喧子歸試取羣書讀飽秣吾駒¶
<pb:KR4d0315_WYG_002-10b>¶
飯吾僕却將全體為渠説盪出峨眉半輪月¶
　　　八月十四夜神泉官滿再别同官¶
有客有客白其馬日倚垂楊問行者式㣲式㣲胡不歸¶
未歸滿耳聞别詩斷絃再續情緒惡别酒重稔味如蠟¶
袖中雖有金錯刀滿鏡愁雲莫能割是時月露秋平分¶
庭前喚月月不譍就令喚得山頭月照我離筵越愁絶¶
陶靖節潘安仁種秫滿畦花滿城潘花陶酒緫陳迹不¶
如昭文氏之琴不鼔無虧成芭蕉潄潄連夜雨桂子紛¶
<pb:KR4d0315_WYG_002-11a>¶
紛落庭户旅鴈無儔顧影單明朝且嚮龍巖去¶
　　　送毅夫總領淮西¶
莫沽金陵酒莫折金城栁但觀二十四橋月夜夜凄凉¶
照淮口孤墉不下兵轉飢河水淺狹紅賊窺就今秋髙¶
不飲馬安得㑹有休兵時赤雲燒空秋岸濶雨少潮低¶
運溝涸莫從局外鍳全勝緊向碁心尋活著昨夜歸來¶
聞好語大兒踏歌小兒舞喜言邊敵歸故巢且省沿邉¶
轉般苦邉民之苦自古然其媪荷鋤翁戍邉老翁無力¶
<pb:KR4d0315_WYG_002-11b>¶
助王國但願主聖羣公賢上卿奉使亦竒事肯為邉氓¶
勞撫字酒酣拂劒歌皇華柂樓紅濕汀蓼花¶
　　　新江行夀張憲亨泉¶
君不見堯時伯禹作司空應龍尾畫江道通又不見秦¶
時李冰作太守犀牛厭勝水晶走蜀江開鑿四萬八千¶
載二后英靈儼如在雖然陵谷有變遷水嚮東流不曽¶
改西岷山南溷崖神營化造如劃開蜀人好恠漫弗省¶
龍豈能智犀豈能禳菑年來江塞崖据險水束三川激¶
<pb:KR4d0315_WYG_002-12a>¶
如箭陽侯吸哦佛不靈黒蠣磨牙蚖吐熖五月尾六月¶
頭𤓰蔓水退礬山水流中間青沫最湍駛風雨瞬息能¶
湛舟鮫人淵客弗敢睨而况商婦能無愁懐哉古人智¶
如此胡不鏟盡白險直使平如洲使家河源來弭節青¶
衣國横槎展拓萬里天力浚江南障江北百夫荷鍤千¶
夫荷鋤號召海若同鑿疏經營不越四弦望白練剪出¶
澄江圖輕軺晨興亦勞苦繡爛衣明濕煙雨不惟佛灘¶
之耻可湔雪名與離堆傳之萬萬古乃知天地間靡事¶
<pb:KR4d0315_WYG_002-12b>¶
不可為若鳥獸草木驅虎豹象犀藏氷朌氷凌人掌出¶
火内火烜氏司吾身代天事到手那得辭决川道海亦¶
常理竈門老婢不慣駭且疑好將新江水都為一洗之¶
浮雲空寳鑑淨公之夀兮如江之永不妨桂棹木蘭船¶
陶冩流光入觴詠花泉有客空抱絃曾拊三疊逢胎僊¶
寄詩孤雲斷鴻邉¶
