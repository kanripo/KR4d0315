# -*- mode: mandoku-view; -*-
#+TITLE: 鶴林集
#+DATE: 2015-08-25 00:04:02.478861
#+PROPERTY: ID KR4d0315
#+PROPERTY: BASEEDITION WYG    
#+PROPERTY: JUAN 提要
<pb:KR4d0315_WYG_000-1a>¶
欽定四庫全書　　　　　集部四¶
　提要¶
　　鶴林集四十巻　　　　别集類三(宋/)¶
　　　　(臣/)等謹案鶴林集四十巻宋吳泳撰泳字叔¶
　　　　永潼川人嘉定二年進士理宗朝歴官起居¶
　　　　舍人兼直學士院權刑部尚書終寳章閣學¶
　　　　士知泉州事蹟具宋史本傳史稱所著有鶴¶
　　　　林集而不詳巻數藝文志亦不著録惟永樂¶
<pb:KR4d0315_WYG_000-1b>¶
　　　　大典各韻中頗散見其詩文謹裒輯編次釐¶
　　　　為四十巻放佚之餘篇什尚夥亦可見其著¶
　　　　作之富矣泳當南宋末造正權姦在位國勢¶
　　　　日蹙之時獨能正色昌言力折史彌逺之鋒¶
　　　　無所回屈可謂古之遺直至當時邊防廢弛¶
　　　　泳于山川阸塞籌畫瞭如慷慨敷陳悉中竅¶
　　　　要本傳所載諸疏簡畧未詳今以本集考之¶
　　　　如紹定二年上西陲八議五年䟽四失三憂¶
<pb:KR4d0315_WYG_000-2a>¶
　　　　及保蜀三䇿端平二年言元兵先通川路後¶
　　　　㑹江南不可不固上流三年乞預儲蜀帥又¶
　　　　論壞蜀四證及救蜀五策大抵于西川形勢¶
　　　　言之最晰良由南宋以蜀為後户於形勢最¶
　　　　為衝要泳又蜀人深知地利故所言切中窽¶
　　　　㑹非揣摩臆斷者比實可以補史所未備其¶
　　　　他章疏表奏明辨駿發亦頗有眉山蘇氏之¶
　　　　風在西蜀文士中繼魏了翁鶴山集後固無¶
<pb:KR4d0315_WYG_000-2b>¶
　　　　多讓也乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)陸　費　墀¶
