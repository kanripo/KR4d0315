# -*- mode: mandoku-view; -*-
#+TITLE: 鶴林集
#+DATE: 2015-08-25 00:04:02.604241
#+PROPERTY: ID KR4d0315
#+PROPERTY: BASEEDITION WYG    
#+PROPERTY: JUAN 卷八
<pb:KR4d0315_WYG_007-1a>¶
欽定四庫全書¶
　鶴林集巻八　　　　　　　宋　呉泳　撰¶
　　外制¶
　　　謝奕昌授知閤門事兼客省四方館事制¶
勅朕爵以馭其貴仁以篤於親戚畹不除侍臣固曰至¶
公之無黨閤門仍眎從槖未嘗寵數之不優申錫明綸¶
式昭異渥具官某履恂恂之行修抑抑之儀雅稱謝庭¶
諸子之佳不有竇氏長君之貴周旋朝序之乆進止禮¶
<pb:KR4d0315_WYG_007-1b>¶
容之嫻用解右鞬陞華上閤况典掌賔臚之事而閱稽¶
天仗之藏朕之待卿亦已厚矣爾其念寵恩之難報思¶
高祿之易盈尚循素風式迪忱訓可¶
　　　謝奕禮知閤門事兼客省四方館事制¶
勅朕疏榮貴戚迪簡良材長君少君之賢夙推望族東¶
閤西閤之序聯上清班雖曰示恩未嘗撓法具官某仁¶
行義處禮習詩明居上相之鄉籍甚家聲之著入小侯¶
之學薫然徳性之良素富貴而不以富貴自驕見紛華¶
<pb:KR4d0315_WYG_007-2a>¶
而不以紛華為悦寜屈文階之峻式共武衛之嚴太微¶
之座既明載櫜矢箙謁者之星有爛俾賛賔臚毋愆於¶
儀毋貳乃行庶幾承爾祖之烈可以教天下之婣可¶
　　　謝奕禮換授眉州防禦使帶御器械兼幹辦皇¶
　　　城司制¶
勅后族戚里不除文臣從官建炎詔也朕何敢逾具官¶
某松閣故家椒房懿屬而能被服詩禮鏁藉典刑盖嘗¶
升諸月卿之清寵以書殿之邃尚循法度控避職名貴¶
<pb:KR4d0315_WYG_007-2b>¶
而能謙於汝見矣通義兵防之任禁庭鞬佩之班典司¶
皇居悉以命汝汝其思名器之不易惟文獻之自持保¶
此寵光以永終譽可¶
　　　謝奕昌換授和州防禦使帶御器械兼幹辦皇¶
　　　城司制¶
勅祖宗之法后族戚里無得任文臣班法從也雖有濟¶
美之才亦屈换授之典具官某氣資闓爽性行淑均生¶
於上相之門克謹厥徳貴以俔天之妹不愆于儀自擢¶
<pb:KR4d0315_WYG_007-3a>¶
寘于周行已平躋於華路而乃辭書殿之邃易武階之¶
崇晉秩扞防屬鞬左右朕之待汝義弗敢私薄氏以仁¶
善保家馬侯以清約守位尚終令譽無替前猷可¶
　　　謝采伯換授蘄州防禦使提舉佑神觀免奉朝¶
　　　請制¶
勅東漢后族不過九卿國朝戚里不除侍從雖服文雅¶
必換武資盖公法也具官某履行孝謹稟資温純出王¶
謝之故家為鄧隂之尊屬而不有貴胄蔚然儒風進女¶
<pb:KR4d0315_WYG_007-3b>¶
誡以奉坤儀緝聖謨而裨乙覽肆予嘉嘆示以優恩擢¶
從戎監之班對授兵防之任非特私于名器亦庸寵乎¶
才良益茂先猷以俟甄擢可¶
　　　謝采伯授州觀察使仍舊提舉佑神觀免奉朝¶
　　　請制¶
勅朕維先王建國親諸侯何分異姓伯舅加勞賜一級¶
當有殊恩矧伊近戚之尊豈愛懋官之寵具官某器懷¶
競爽儒雅扶輪雖胄出相閥而不以相閥自高雖婣連¶
<pb:KR4d0315_WYG_007-4a>¶
掖庭而不以掖庭致貴每說學於縉紳之囿曽争名于¶
俊造之塲固曰汝能當為朕屈昔野王以徳顯尚難陪¶
與於列卿而樊侯以經名不過徙封于東國爰覽撝章¶
之上既知故典之詳仍啓男邦進升廉察毋曰爾身之¶
在外尚思忠徳之輔君往承之休以輔予治可¶
　　　俞朴授權知閤門事兼客省四方館事兼幹辦¶
　　　皇城司制¶
勅具官某朕惟朱華之二閤當太微之法宫非得英流¶
<pb:KR4d0315_WYG_007-4b>¶
不在兹選爾戎容武毅材畧偉閎沂王肺腑親也屬鞬¶
帝右祗事端門賔禮朝章素所諳熟今命汝總知館事¶
其句傳明命糾正官聨俾㢘陛之間肅莫敢犯則予汝¶
嘉可¶
　　　韋興宗授州防禦使依舊知閤門事制¶
勅昔我孝宗皇帝書老氏三去之戒賜爾父璞明訓具¶
在世服儒素澹如也具官某王孫之賢后族之彦飭身¶
自警循禮義之中被服不華絶貴游之習屬鞬左右閱¶
<pb:KR4d0315_WYG_007-5a>¶
嵗滋多近已晉長朱閣矣解帶衛之勞秩軍防之峻尚¶
共乃事毋忝厥考可¶
　　　韋興宗授州觀察使依舊知閣門事制¶
勅朕永懐沂邸誕正官名既于内外之親錫以褒遷之¶
寵具官某顯仁茂族平樂諸孫於靖恵亦近屬也稟性¶
闓爽受才敏宏畫自警之圖藹有仁賢之譽守三去之¶
戒更無奢麗之風自董朝儀不愆賔禮用輟州防之舊¶
兼陞㢘使之華尚對恩榮益肩忠報可¶
<pb:KR4d0315_WYG_007-5b>¶
　　　楊鳳孫換授福州觀察使知閤門事制¶
勅朕嘗觀國朝佐戚之制無任文臣侍從之官雖負英¶
才亦屈彜憲具官某生高明之胄蹈夷雅之風自官中¶
都蔚然嘉譽既煩之以外府受藏之冗又佚之以西廂¶
奉祠之清而乃執徳謙沖露章控免爾之辭其職則是¶
矣朕毎念思齊大任之徳未報不顯申伯之功弗酬既¶
乎支孫積有餘慶寜換觀風之印仍知上閤之班束帶與¶
賔客言尚無越禮升車有澄清志猶可澤民往懋淑聲¶
<pb:KR4d0315_WYG_007-6a>¶
迪忱猷訓可¶
　　　楊鳳孫授中大夫楊蕃孫授朝奉大夫楊衍孫¶
　　　授朝請郎楊纘授朝請郎制¶
勅具官某等昔我文母保佑朕躬有大功於天下今升¶
自閟宫祔于太室戚畹内外嘉與推恩盖報其親者不¶
敢弗盡也爾等生自高華素于富貴有敬謹威儀之度¶
無康好佚豫之失並升一秩宜懋厥官毋曰居寵而不¶
思危也可¶
<pb:KR4d0315_WYG_007-6b>¶
　　　許堪授閤門宣贊舍人差充京湖制司計議官¶
　　　兼發遣棗陽軍制¶
勅具官某京西為上流重鎮而棗陽又京西重戍也爾¶
奮自右科素有才具兹命乗障帶上閤之班計元幙之¶
議非但華之以美職爾邊上吏士宜厚撫摩勿太察勿¶
太懦使人人皆兵為我之用則惟汝嘉可¶
　　　張澂授閤門宣贊舍人制¶
勅具官某閤門榮眡館職宣贊舊𨽻西臺選亦華矣爾¶
<pb:KR4d0315_WYG_007-7a>¶
勲臣之後秀謹而腴頃以父憂解官亦既三載率禮不¶
越以終其喪可為篤孝夫孝於事親必能忠於事君其¶
就故官以承新命可¶
　　　葛忱授閤門宣賛舍人制¶
勅具官某閤門眎館職宣贊又在言語之科國家不輕¶
畀也爾儀範謹飭辭令閒華故命汝束帶與賔客言汝¶
毋曰此官可以格法授也可¶
　　　林柘授閤門宣贊舍人制¶
<pb:KR4d0315_WYG_007-7b>¶
勅具官某宣麻舍人清視館職爾開爽敏給右科自奮¶
頃將明命祇謁寢園成禮而還法當酬賞兹越候班之¶
秩徑升賔贊之階可謂閒華往其欽謹可¶
　　　張棨授閤門祗候制¶
勅具官某㸔班熟識儀數歴五年然後祗事上閤此熙¶
寜舊典也爾棨恪謹榘度習嫻朝容嵗月未深乃援郎¶
陛引彜比以請朕勉從之若夫躐升弗已則有馭幸之¶
法在可¶
<pb:KR4d0315_WYG_007-8a>¶
　　　鄭煥宗授武徳郎依舊閤門宣贊舍人制¶
勅具官某宣麻舍人共職五載則與轉官嘉泰令典也¶
爾進趍閒華音吐鴻暢贊命上閤已及七年亦可謂勞¶
矣何靳一官不以華汝耶益單忠勤對揚休寵可¶
　　　王師石授閤門祗候制¶
勅具官某閤門乃祖宗儲才之地而祇候之班在文臣¶
為館職其選嚴矣爾生自將門通于儒學其在定逺以¶
孤城抗敵宰資興以一身當冦仁者之勇也祗事上閤¶
<pb:KR4d0315_WYG_007-8b>¶
徑㸃清班朕盖以功授往共厥服益勵乃猷可¶
　　　何嗣武授閤門祗候仍知滁州制¶
勅具官某赤也可束帶立于朝則使之主賔由也可千¶
乗之國則使之治賦知効一官事不貳適古之道也爾¶
為滁陽守治兵理財豈不足以壯吾藩屏顧迺屢請欲¶
帶閤職以行是主兵治賦合而一之也姑華爾躬朕之¶
所望盖不在此可¶
　　　孟琳授閤門祗候制¶
<pb:KR4d0315_WYG_007-9a>¶
勅具官某東西上閤門禮均法從而祗候清眎館職祖¶
宗朝非諳識典章者不輕畀也爾以時髦嫻於朝度既¶
輟祥琴之御欲還束帶之班朕方以孝治天下豈惜故¶
官不以命汝可¶
　　　房應龍授閤門祗候仍舊幹辦御前忠佐軍頭¶
　　　引見司制¶
勅具官某閤門眎文臣為館職其選重矣爾精明敏達¶
和風祗修幹于御營厥有成績故命汝祗事上閤束帶¶
<pb:KR4d0315_WYG_007-9b>¶
與賔客言益楙其勤往共厥事可¶
　　　陳圻差充閤門祗候制¶
勅具官某閤門祗候在文臣為館職豈可責以求財此¶
司馬光之言也爾仕於筦庫欲干禄者也非求財者也¶
潔彼冗濁寘之清華亦何戾憲章之有可¶
　　　辛&KR1556;特授州防禦使依舊知閤門事制¶
勅橫階非殊恩不遷遙郡非顯庸不轉兹褒閣使難徇¶
彜章具官某生長將門習嫺賔禮逮事寜考既于沖人¶
<pb:KR4d0315_WYG_007-10a>¶
左右櫜鞬乆領内庭之直句臚殿陛遂司朱閤之儀爰¶
推解帶之恩特畀州防之任祗承寵數益楙忠勤可¶
　　　辛&KR1556;授知閤門事兼客省四方館事兼幹辦皇¶
　　　城司制¶
勅朕惟東西上二閤當太微法官之北涖職其間非才¶
不畀具官某韞氣沈毅受材敏閎生于將家曉暢軍務¶
逮事寜考嫺于朝章兹擢自於屬鞬俾統司於賔謁爾¶
其句傳明命糾正官聨俾堂陛之儀肅莫敢犯則予一¶
<pb:KR4d0315_WYG_007-10b>¶
人以懌可¶
　　　呉潛授秘閣修撰兼江西路計度運副制¶
勅具官某朕愛䕶人才如植嘉木息之以夜氣潤之以¶
膏雨皆所以養其根而竢其實也爾頃使江東蔚有治¶
狀一從家食朕毎念之今復以江西漕餉起家矣兵盗¶
之餘民食為急輯疲氓戢貪吏使西人如饑之望嵗亦¶
猶東人之去後見思則汝之此行始為稱指可¶
　　　顔頤仲授直秘閣兩浙運副制¶
<pb:KR4d0315_WYG_007-11a>¶
勅具官某二浙素號劇部凡領轉輸者率為尹京之儲¶
紹舊典也爾闓爽而智敏彊而能假守桐廬蔚有善狀¶
曾未滿歳俾丞大農畀之畿甸之漕亦可謂越彜比矣¶
仲尼有言敏則有功公則悦務持其敏而首奉乎公朕¶
深有望焉可¶
　　　侯忠信授左武大夫依舊宫觀制¶
勅朕聞先王以立武為善經中國以除戎為大事儻能¶
稱職何愛賞官具官某沈鷙而有謀朴忠而能勇秉麾¶
<pb:KR4d0315_WYG_007-11b>¶
海道馳驅戎馬之間喚伏閤門服習禮文之内雖在祠¶
庭之均佚每遇武庫之前勞比緣控陳兹用褒擢因之¶
以戎圍之任華之以左武之階往其欽承服此嘉命可¶
　　　羅晟以廣西擒捕海冦授朝奉大夫制¶
勅具官某漢列侯受封以職餽餉居野戰畧地之右爾¶
守合浦當海瀕盗弄之衝能使軍有流錢士無後顧以¶
底成績非區畫之善不能也揆諸漢典豈在諸將下增¶
秩二階用勸來者可¶
<pb:KR4d0315_WYG_007-12a>¶
　　　趙師楷授江淮荆浙福建廣南路都大提㸃坑¶
　　　冶鑄錢公事制¶
勅具官某周外府掌邦布之入出以待邦之用布即泉¶
也貨泉之司而以丞於外府者掌之尚周人遺意也矧¶
爾宗莩之英吏幹之敏使乎廣右曾以最聞今舉九路¶
百八州之計併于一大有司汝其為朕抳弊姦集公利¶
使寳冶之藏饒羨圜府之法流通則國家深有賴焉可¶
　　　趙勝特轉某州防禦使除主管殿前司公事制¶
<pb:KR4d0315_WYG_007-12b>¶
勅周公恤兹虎賁而立政之書作祈父轉予爪士而小¶
雅之刺興凡典我王旅愛人撫士能使周廬内外温如¶
挾纊則朕亦何愛爵賞不以褒寵之耶具官某召從淮¶
浦來扈殿巖恂恂有古良將之風介介為士君子之行¶
異時羽林天仗卒多不葺而汝能修之三衙赤籍皆以¶
賂補而汝能革之戎容精明軍務釐飭是用遷以兵防¶
之秩正以連帥之名不但榮其身而已也倚仗言事尚¶
竭告猷可¶
<pb:KR4d0315_WYG_007-13a>¶
　　　王安行特授州防禦使依舊提舉宫觀制¶
勅橫班序爵固存定法之常解帶遷官或出特恩之異¶
具官某韜藏武畧曉暢戎情築定逺之城以一身而䕶塞¶
調安封之卒不踰月而擒渠右鞬之賞未酬左武之階¶
猶舊爰念勤勞之乆肆升捍禦之班仍秩祠庭式對宸¶
渥可¶
　　　王槦授州防禦使制¶
勅朕宅丕后遹祗先猷廣厦對儒臣之英路門徹皇祖¶
<pb:KR4d0315_WYG_007-13b>¶
之訓恩榮所被内外惟均具官某淑謹有儀勤明寡過¶
服于貂省之事在朕龍潛之時屬燕清閒精思典學顧¶
瞻殿宇名以緝熙汝則承之以宣朕㫖令既終篇第賞¶
何愛一官益楙其勤往服休命可¶
　　　趙立夫授守太府卿兼刪修勅令官兼知臨安¶
　　　府制¶
勅具官某京師王化之首嚴者以察為威懦者不敏於¶
事皆非朕所尚也爾謹厚而宻柔嘉而明蚤為九卿尹¶
<pb:KR4d0315_WYG_007-14a>¶
正畿甸雖不為灼灼之名如顧少連不求赫赫之譽如¶
魏少游而上下相安咸以為便然朕之所以望汝者又¶
非前日比也俗流化敝汝其正之官邪吏偷汝其威之¶
若能體十二條之訓守之勿墜則邦畿千里朕可以無¶
慮矣可¶
　　　林景衡權發遣徳慶府制¶
勅具官某束帶立于朝與治千乘之國職守固自不同¶
也然徳慶為郡其民憃其俗野非嫺於禮者莫能治之¶
<pb:KR4d0315_WYG_007-14b>¶
爾右庠諸生䇿名進士祗事上閤進止舒徐可以為良¶
二千石朕方仰法孝宗于所不聞知處留意爾毋謂廣¶
逺皇明不及也可¶
　　　許堪權發遣徳安府制¶
勅具官某徳安為郡竟陵接其西棘陽介其北重鎮也¶
爾氣姿闓爽諳曉戎情曽未踰年歴守三郡仍贊中權¶
之畫且聨上閤之班今事任亦不輕矣爾其申討軍實¶
葺厚城堡使托裏之計宻而風寒不侵則朕將有賴焉¶
<pb:KR4d0315_WYG_007-15a>¶
可¶
　　　曺順權發遣應天府制¶
勅具官某雎陽古郡㑹也唐守之以遮蔽江淮國家因¶
之以肇基王業淪胥之乆再歸版圖牧守之任實艱其¶
選爾沈鷙善謀忠勇寡二攝承邊障亦幾一年軍務民¶
政已著嘉績今㑹汝為真往哉毋棄爾成可¶
　　　孫應龍權發遣徳慶府制¶
勅具官某徳慶古康州中興潛藩也郡將之任每難其¶
<pb:KR4d0315_WYG_007-15b>¶
人爾奮身右科屢乗邊障民庸戎事曉暢諳悉故命汝¶
分左符以往逺乃猷裕乃事俾内外粗定則予汝嘉可¶
　　　畢衍權發遣徳慶府制¶
勅具官某徳慶古康州也朕以中興潛邸不輕畀其人¶
爾練更民庸曉暢戎事綏禦内外必能得情用是委汝¶
共理我孝宗嘗曰于所不聞知處留意汝毋謂廣逺皇¶
明所不燭也可¶
　　　朝散郎直華文閣權知興元府主管利路安撫¶
<pb:KR4d0315_WYG_007-16a>¶
　　　司事陳隆之授朝奉大夫制¶
勅具官某往歲北騎馳蹂閬中握兵之將貙虎熊羆之¶
士裒凶搧逆助冦為聲勢者不但一賊珍耳爾以參謀¶
勇於赴難手鋤元惡卒渙其羣制府以狀聞朕何愛爵¶
秩不以旌汝然常勝者兵家之所慮數倖者往哲之所¶
戒汝其謹之重之周之宻之毋希功滋事可¶
　　　郝容權發遣均州軍州兼管内安撫京西路兵¶
　　　馬鈐轄均金房達州兵甲事制¶
<pb:KR4d0315_WYG_007-16b>¶
勅具官某武當在盛時為山水郡往歲北兵闖署關涉¶
均水繇襄鄧以蹙殘金遂為上流重鎮出總邊瑣實難¶
其人爾稟姿驍雄洞識機畧命為郡將兼總兵鈐以阨¶
金達房陵之衝其思練民丁嚴斥堠鎮壓一面以寛朕¶
西顧憂可¶
　　　繆夢達權發遣瓊州瓊管安撫制¶
勅具官某瓊山在海中洲居控扼生熟黎峒一百二十¶
聚落廣南要地也郡將之任盖難其人爾沈鷙而明果¶
<pb:KR4d0315_WYG_007-17a>¶
藝以達專城之任今以命汝惟恩威並用可以使將士¶
惟忠信素孚可以行蠻貊念兹鑒兹俾朕無南顧之憂¶
可¶
　　　繆夢達權發遣宜州兼廣西兵馬都監制¶
勅具官某宜城控牂牁諸部嶺南要衝也郡將之選盖¶
難其人爾沈鷙而明果毅而達専城之任今以命卿惟¶
恩威並用可以使將士惟忠信素孚可以行蠻貊念兹¶
鑒兹俾朕無南顧之憂可¶
<pb:KR4d0315_WYG_007-17b>¶
　　　王霆改知光州主管蔡州安撫司事制¶
勅光古弋陽襟帶淮甸當蔡息道接界邊疆具官某寛¶
而强勇而義牧人御衆有翼有嚴邊祲方騷赤羽如日¶
溝河勺水一葦可杭故從濠梁易填兹土仍秩右武就¶
分左符勉圖康功以答隆遇可¶
　　　尤焴授淮南路運判兼權知廬州主管淮南西¶
　　　路安撫司公事制¶
勅具官某朕愛䕶人才如䕶嘉木長短小大各裁其偏¶
<pb:KR4d0315_WYG_007-18a>¶
而器使之盖欲以待材用之宅也爾乾道淳熙名臣之¶
孫浚明而文淹洽而辨一擯七載才益老氣益堅悍抵¶
掌談功名益不衰朕嘗試之樞掾矣淮淝重鎮帥事乆¶
虛是用輟汝將輸共貳其事爾其念食者生民之命兵¶
者不祥之器謹之重之毋使佳兵而食不足則惟汝嘉¶
可¶
　　　張可大授武顯大夫添差淮南西路馬步副總管¶
　　　依舊知夀春府制¶
<pb:KR4d0315_WYG_007-18b>¶
勅具官某夀陽前控陳潁後蔽光豐寔今南北重鎮爾¶
忠忱果毅為諸將所推往乗其障於諸叛連衡之衝乃¶
能修築城堡調壹歸附獨隠若一敵國焉亦可嘉矣何¶
惜一階不以旌汝益壯爾猷嗣有褒用可¶
　　　李虎授左武大夫依舊達州刺史知淮安州制¶
勅趙苞對陣之語孰如徐庶之思念其親温嶠絶裾之¶
風豈若馮勤之貴顯其母不圖薄俗復見斯人具官某¶
胄出山西聲馳漠北段槍而刺元惡頓清淮海之塵尺¶
<pb:KR4d0315_WYG_007-19a>¶
箠而鞭羣兇盡拔高郵之幟功雖高于李愬義弗背于¶
張飛婘言蘐草之懐用有翟茀之請載披柔牘特晉崇¶
階求忠臣于孝子之門既膺妙簡令刺史居牧伯之位¶
仍懋顯庸多而戰功光我休命可¶
　　　李大聲授武節郎遊擊軍統制制¶
勅具官某結髪從軍累能辦賊戍濠備塞以鷙勇聞今¶
又進秩而陞于制府矣㳂江千里吏闞如羆虎當道朕¶
何憂可¶
<pb:KR4d0315_WYG_007-19b>¶
　　　趙汝擢授州刺史權知徳安軍府制¶
勅具官某唐制州刺史即郡太守也國朝以遙刺典藩¶
名稱少異汝以宗英曾守淮郡捍城禦侮厥有成績朕¶
已增秩因任矣徳安古鄖子國仍以使名賁之州紱往¶
懋乃功可¶
　　　江顯授常州刺史充親從第三指揮都指揮使¶
　　　制¶
勅具官某古者天子必有親軍今之親事親從是也爾¶
<pb:KR4d0315_WYG_007-20a>¶
沈勇忠實夙夜有勞比及三年實應遷格仍都使號兼¶
綰州符勉竭勛勤以報榮遇可¶
　　　袁晟授湖州刺史充殿前指揮使左班都虞候¶
　　　依舊押行門祗應制¶
勅具官某朕有熊羆之士掌先後王以虞度眎候為職¶
其選嚴矣爾糾糾武夫之勇畨畨良士之忠比及三年¶
厥有成績肆升華于州刺仍祗事于行門思懋厥修少¶
寛予恤可¶
<pb:KR4d0315_WYG_007-20b>¶
　　　王亨授忠州刺史制¶
勅具官某武臣副使非有功効顯著不帶遙郡令格也¶
爾沈鷙善謀忠勇寡二控扼雎口已跨一年捍城之功¶
實冠諸將兹軼彝比陞刺望州體予異恩懋爾嘉績可¶
　　　劉廷美授秉義郎開州刺史充京西路兵鈐制¶
勅具官某襄州上流重鎮邇者叛賊嘯兇墮我金城雖¶
握兵之將貙虎熊羆之士弗能扞爾以樊城土豪乃能¶
奬率義旅驅賊徒而殱之昔人稱一寨戸之勇過于禁¶
<pb:KR4d0315_WYG_007-21a>¶
兵百人子之謂矣捷書夜聞朕用嘉嘆陞華遙刺俾總¶
兵鈐尚有功見知之意可¶
