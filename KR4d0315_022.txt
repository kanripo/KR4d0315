# -*- mode: mandoku-view; -*-
#+TITLE: 鶴林集
#+DATE: 2015-08-25 00:04:02.870615
#+PROPERTY: ID KR4d0315
#+PROPERTY: BASEEDITION WYG    
#+PROPERTY: JUAN 卷二十三
<pb:KR4d0315_WYG_022-1a>¶
欽定四庫全書¶
　鶴林集巻二十三　　　　　宋　呉泳　撰¶
　　狀¶
　　　與馬光祖互奏狀¶
臣蒙恩守郡恰已期年救荒賑饑粗無愧怍獨以手足¶
之戚薦尋香火之縁溫詔褒嘉未賜俞允私情忸怩方¶
欲再陳忽得紹興朋友報提舉馬光祖有疏論臣雖未¶
知所言云何以臣揣之必是報怨葢縁端平初光祖守¶
<pb:KR4d0315_WYG_022-1b>¶
髙郵以貪酷激軍變身與母妻俱受汚辱未幾而復官¶
詞頭過中書臣以太蚤方欲繳奏忽喬行簡傳㫖令與¶
書行詞頭之間未免有訓飭之語光祖頗以爲憾臣守¶
永嘉光祖守處溫與處實爲隣境平時處之麵下而易¶
温之所無温之米上而濟處之所乏光祖既嚴麵之禁¶
不使之下臣亦防米之泄不使之上因此微隙遂幾積¶
怨今甫得使節遽倚勢以挾私怨原其本心亦是觀望¶
時好奉承風㫖所以敢犯公議以中傷善類臣若不以¶
<pb:KR4d0315_WYG_022-2a>¶
委折上陳則無以自白欲望聖慈檢㑹臣累次所請先¶
畀叢祠付出光祖之章容臣與之疏别仍乞聖斷下清¶
明御史辨其曲折付之公論見於施行於以彰聖朝黜¶
陟之公臣不勝大幸¶
又照㑹某近者以浙東提舉馬光祖上疏劾臣已嘗具¶
狀奏聞欲乞先次與祠仍付出光祖章疏及臣所奏下¶
之御史辨其曲直未准回降指揮今得其章疏乃知悉¶
是誣罔臣若嘿而不言竊恐有負臨遣從臣牧民之意¶
<pb:KR4d0315_WYG_022-2b>¶
亦非微臣事君行已之節用敢畫一疏析於后¶
一光祖疏謂臣粗有文墨絶無吏才陽爲寛博之容隂¶
挾貪婪之術臣起自書生操觚弄翰乃其職業固不知¶
吏才爲何事然亷謹自將一毫不妄取與官至法從無¶
屋可居不特流寓於東南爲然人所共知兩任郡守潔¶
已奉公比到永嘉悉意荒政雖所當得俸給三月不曽¶
支請今光祖既謂之貪婪必須指其事實豈可只以隂¶
挾二字中傷良善¶
<pb:KR4d0315_WYG_022-3a>¶
一光祖疏謂假守宣城善狀蔑聞白簡猶新朱幡薦駕¶
永嘉望郡得於營求臣戊戌夏初自宣城得祠至己亥¶
秋末拜永嘉之命整整一年有半喬行簡說聖上本以¶
福唐相處縁輟與李大同且以永嘉郡望稍小故進直¶
學士以華其行此自聖恩特達不知光祖營求之說指¶
何而言¶
一光祖疏謂到官之時適丁歉歲始者大言力詆前守¶
謂其不申旱數以爲志不在民意其設施必有可取而¶
<pb:KR4d0315_WYG_022-3b>¶
乃懵如醉夢事無巨細仰面以視吏胥朝令夕更貽笑¶
逺近臣去冬赴官甫及處州之境便聞本州饑荒就借¶
處州印具申省乞蠲租科此光祖所目撃到任之始首¶
捐已俸置局賑荒只是州郡自辦不能如隣州科擾平¶
民曽具賬冊備録施行次第登於臺省今尚可考濟民¶
四萬六千有竒糶户十一萬有竒放夏稅一十二萬有¶
竒放秋苖二萬八千有竒又斷罷都吏又勒諸吏之稍¶
厚者各令買米不知光祖謂其懵如醉夢仰面視吏胥¶
<pb:KR4d0315_WYG_022-4a>¶
者得之於何所聞也¶
一光祖疏謂郡通海道商舶徃來其間儻能措置招徠¶
不患米艘不集泳乃折支度牒低價敷糴以致客舟望¶
風奔遁米不入境臣比准朝廷乞降度牒二百道提舉¶
司一十道皆是給付諸縣令自變賣糴米糶濟本州原¶
不曽立價敷糴又嘗出榜曉諭招誘米客其來者二十¶
五萬餘桶流入處州者亦此米也光祖乃謂客舟奔遁¶
者不知奔遁於何所也其詳已見之申省賬冊¶
<pb:KR4d0315_WYG_022-4b>¶
一光祖疏謂闤闠嗸嗸兼旬乏糴市民千百環擁麗譙¶
至有扛去知州之語臣未到任前本州之民皆有饑餓¶
之憂及既行勸誘米舟輻輳貧民皆得接濟至有相告¶
語謂此菩薩不來我等都是餓死底光祖時察鄰國之¶
政不應不知今謂市民千百環擁麗譙者不知是何月¶
日也¶
一光祖疏謂大饑之後疫癘乗之死者枕藉泳閉帷深¶
居恬不加恤本州因饑荒之後果有疾疫傳染既多不¶
<pb:KR4d0315_WYG_022-5a>¶
無死者臣命醫廵門㸔診僉㕔置局施藥又時加撫恤¶
俾爲湯粥之供死則給以棺材又差官吏逐日分隅掩¶
瘞皆有實數亦見之申省賬冊¶
一光祖疏謂今歲之旱無異鄰州泳惟恐上司蠲除不¶
便於已亟以全熟申上今歲本州風雨調順早榖頗登¶
晩禾却有䖝傷去處遂不待檢踏永嘉與放三分諸縣¶
已放二分葢是參之卿大夫之公論得中都書謂左相¶
李宗勉曽向人說聞温州得熟却如何又申放分想是¶
<pb:KR4d0315_WYG_022-5b>¶
呉某要譽今光祖乃謂全熟申上既曰全熟則何縁有¶
二分三分之放自有申臺省狀可考亦自具申諸司光¶
祖胡爲不知¶
一光祖疏謂又於管下科糶髙下其手付之鶩行使得¶
甘心漁獵糶價翔踴民不聊生本州苖額四萬九千去¶
秋收二萬八千歲支七萬四千除放外係欠四萬餘石¶
支遣本州接續措置外尚欠兩月之糧今歲稍熟南北¶
不稔未免就寺院畆頭上敷糴係以市價償之自無一¶
<pb:KR4d0315_WYG_022-6a>¶
毫侵擾目今米價每升正是四十見錢比之台處諸州¶
米價最下豈得謂之翔踴¶
一光祖疏謂近者謂朝廷更易新楮泳自張黄榜外無¶
一毫措置人心疑愕市肆晝閉十七界㑹子直不滿八¶
十視東浙諸郡獨低本司移文取㑹並無回報本州自¶
黄榜初下臣遂喚上諸行民户與之開說人心元無疑¶
惑市肆交易如故又多方措置分隅稱提具申朝廷乞¶
添撥十八界㑹以備兊換十七界㑹舊用九十今已長¶
<pb:KR4d0315_WYG_022-6b>¶
作百三十乃浙東諸郡之所無亦已具施行次第申尚¶
書省¶
一光祖疏謂自蜀客無家可歸廣求田問舍之圖無首¶
公爲國之念臣僦居德清就有薄産平時奉法循理豈¶
不知守臣不可於所部輙置産業亦嘗出榜曉諭謂不¶
惟本位不敢置雖舍姪位下亦不令於此時置一畆創¶
一椽有託姓名者亦許令告首榜文至今尚在照得田¶
宅非囊槖中可藏之物必有坐落畆步若行體訪便見¶
<pb:KR4d0315_WYG_022-7a>¶
著實¶
一光祖疏謂縱容子弟闗節交通挾娼妓以遨遊冐新¶
䘮而應舉臣長子槃即弟昌裔之子登乙未進士第任¶
提領犒賞所准備差遣自聞所生之䘮即觧官奔䘮多¶
不留此不知通闗節者何事挾娼妓者何人臣教子甚¶
嚴其在侍旁絶不令出入槃亦粗知謹飭不敢爲非兼¶
其已自登科不應再冐新䘮應舉¶
一光祖疏謂占僧廬以爲葬地而不恤公議之騰囑部¶
<pb:KR4d0315_WYG_022-7b>¶
氓以市膏腴而不償契劵之直亡弟昌裔在婺州不禄¶
治命令諸子權攢温括之間係是諸孤自請於朝援紹¶
興流寓人典故買寺院之地安厝朝廷劄下本州從行¶
即非冐占其如囑市膏腴已具前項但未知所指部氓¶
謂誰却須指出姓名方見著實¶
一光祖疏謂人方詆爲推不去之謝令泳乃視爲死可¶
葬之桐鄉臣治郡一年上下粗相孚信本州之賢士大¶
夫如陳畏大卿諸人皆勸令就此卜居臣以於義不安¶
<pb:KR4d0315_WYG_022-8a>¶
屢辭卻之在彼初無推不去之譏在此實無死可𦵏¶
之意¶
一光祖疏謂以若所爲而望其爲天子牧養細民難矣¶
臣黍以從臣出守只知奉宣天子德意撫恤小民勢家¶
巨室或有以强凌弱者當官而行未免招怨惡然小民¶
之無告者却頗相安光祖之言恐爲勢要而發¶
右臣所具十四項其十項必待反覆體究然後得知虛¶
實最是中間謂臣以營求得郡以全熟申省子弟冐新¶
<pb:KR4d0315_WYG_022-8b>¶
䘮應舉占僧廬爲葬地四項乃實陛下所簡記公朝所¶
明知國人所通曉者光祖欺罔天聽莫此爲甚照得光¶
祖志滛好僻素不知書嗜利無耻自號能吏其在班行¶
招權納賄至有無錢十萬貫莫登喬馬門之嘲方遭白¶
簡旋得處州不過豐飾厨傳優待過客買囑遊士使之¶
揚譽於中都今冐焉得節去天咫尺乃敢指無爲有變¶
是爲非肆無忌憚以誣上下無諸已而後非諸人光祖¶
固難責之以此獨不顧公議乎臣切見孝宗皇帝勵精¶
<pb:KR4d0315_WYG_022-9a>¶
庶政無逺不燭監司風聞不當必出自聖斷與之區處¶
朱熹爲浙東提舉唐仲友知台州熹被㫖檢旱行部因¶
民户有詞熹方論奏仲友亦上章自辨熹疏遂不付出¶
尋各與别路差遣而去夫熹大儒所言又是使事仲友¶
庶官所爲又有實跡而當時區處乃爾今光祖如一失¶
節之婦所論臣又皆虚誣清明之朝豈宜有此陛下志¶
繩祖武動法孝宗欲望聖慈併臣前後兩疏下御史臺¶
詳與辯白特發睿斷處分施行庶幾臣三十年忠潔之¶
<pb:KR4d0315_WYG_022-9b>¶
操不致一旦爲小臣之所汙辱謹録奏聞¶
　　　辭免除權刑部尚書狀¶
臣伏凖今月一日尚書省劄子三省同奉御筆除臣權¶
刑部尚書兼職依舊日下供職者臣欽聞出綍愧若踐¶
氷伏念某蜀之鄙人亡所肖似自爲青袍朝士已閱九¶
年及玷碧落侍臣亦幾三載制詞共千百篇而經濟少¶
奏對凡十八疏而獻納踈聖恩重於丘山臣報微於毫¶
髪葢嘗以疾病之邅連而請外以鄉邦之顛覆而丐祠¶
<pb:KR4d0315_WYG_022-10a>¶
謂天葢髙曽是莫聽乃徑從於小宰遂晉長於秋卿華¶
以一遷重於再命載念士官之所掌實於國脉而相闗¶
舜不頼臯陶之明何以布好生之德周不得蘇公之敬¶
安能審用罰之中必惟良臣始稱公選若冐司於臬事¶
恐紛致於人言欲望陛下矜察愚衷收回成渙量能授¶
職亟改畀於時髦敕法清刑庶共登於漢道小臣獲免¶
曠官之刺陛下不失知人之明所有省劄臣未敢祗受¶
　　　第二辭免状¶
<pb:KR4d0315_WYG_022-10b>¶
臣比准省劄奉御筆除臣權刑部尚書尋具辭免於今¶
月初五日伏准詔書賜臣不允者臣聞才爲造物之所¶
&KR0575;名者道家之深忌二陸以呉中之秀入洛官纔盛而¶
毁來兩蘇以西州之彦同朝位益髙而謗起矧不令之¶
兄弟亡前修之典刑而臣摛詞玉堂簮筆荷槖職親地¶
禁終日不離文字之間選妙秩清羣才半入銓衡之下¶
雉不能於鏟采龜不觧於韜靈致彼胥䜛納之危穽每¶
荷陛下保全之力實如皇天生育之仁曽未報於隆恩¶
<pb:KR4d0315_WYG_022-11a>¶
迺復叨於異擢亟騰免牘以俟俞音盼春詔之十行雖¶
荷褒嘉之寵掌秋官之三典終非審克之才敢遜忠賢¶
庶安愚分所有恩命臣未敢祗受¶
　　　第三辭免状¶
某伏准今月初一日省劄備奉御筆除某權刑部尚書¶
某嘗一再具免牘奏聞天聽葢髙未䝉俞允竊謂文昌¶
髙於法從憲臺重於諸曹訟牒滋繁非膚敏之才不足¶
以剖析情僞刑章紛委非諳通之識不足以分别科條¶
<pb:KR4d0315_WYG_022-11b>¶
如某謾學綴文未閑讀律使之討論潤色尚能奏薄技¶
於詞林若曰糾禁議詢何以宅嘉師於王國倘非遜避¶
恐速顛隮伏望朝廷察其被寵之若驚諒其控辭之非¶
僞爲敷陳於九陛庶畢達於孤忠俾守舊官亟回新命¶
所有省劄某未敢祗受¶
　　　辭免兼權中書舍人狀¶
照㑹某今月初五日伏准尚書省札子備奉聖㫖除某¶
秘書少監兼權中書舍人者光命巽申愚衷震惕伏以¶
<pb:KR4d0315_WYG_022-12a>¶
太乙之坐紫㣲之垣下臨圖書上主詞令俱爲華選専¶
用英髦如某學不足以知方文不足以飾治曩塵冊府¶
曽躐等以三遷比直詞垣亦叨榮者一載捜訪遺文以¶
補書逸繳還成命以繩官邪雖云粗盡於厥心初亦何¶
裨於更化豈期誤渥復及陳人還貳書林豈敢方元祐¶
之人物改權中舍而乃用紹興之典彛一且不堪二難¶
兼取若令磨鈆吮墨尚殫典校之勞如復翻勅批黄是¶
速顛隮之咎毋拘反汗不致妨賢某已於當日赴秘書¶
<pb:KR4d0315_WYG_022-12b>¶
省供職外所有兼權中書舍人職事欲望朝廷特賜敷¶
奏寢免施行¶
　　　又辭免狀¶
某比者一再辭免恩除俞音終閟某更不敢冐有陳凟¶
惟是中書舍人之職所管四房文字十有八色詞命頗¶
多某自更化以來訖於今日跨越三載撰述幾千有餘¶
篇辭殫義拙亡所禆補頃者伏准御筆陞直禁林仰荷¶
聖恩奬拔之至靖惟内外兩制古今詞人兼掌者少某¶
<pb:KR4d0315_WYG_022-13a>¶
實何人冐敢共貳且某既除右史又權吏銓又領瑶牒¶
及直學士院委於中舍難可通攝近嘗以洪咨䕫除吏¶
侍兼直院日辭免中書舍人體例申控公朝敢乞特爲¶
敷奏許令某觧還西掖職事簡畀時髦庶幾不妨鵷序¶
之賢某亦得專農馬之智¶
　　　第二辭免状¶
某比者誤叨恩除有兼職依舊指揮嘗一再具奏辭免¶
中書舍人省札薦頒俞音終閟今月十三日得起居郎¶
<pb:KR4d0315_WYG_022-13b>¶
兼中書舍人袁甫公文備奉尚書省札子及臣寮上言¶
等事將後省印記令某掌管竊縁某學術空踈仕材答¶
颯近者又苦目眚委是難兼兩制而况詞垣文字實爲¶
浩繁若不陳力控辭未免速致顛沛欲乞朝廷早賜敷¶
奏别於周行遴選儒紳之彦俾充此選庶上下房文字¶
不致積壓¶
　　　第三辭免状¶
某竊以宥坐之器盈則覆仲尼憂太盛之易衰再實之¶
<pb:KR4d0315_WYG_022-14a>¶
木根必傷文子懼兼榮之難保今兄弟一門聨登要路¶
可謂太盛矣内外兩制皆代王言可謂兼榮矣居盛而¶
不戒則危饕榮而不已則辱若非安當止之分何以免¶
交讁之言比於黄紙之初除五入控辭之牘繼以赤眚¶
之間作三陳祠禄之章且依屢降之指揮不許再行於¶
陳請若退而自嘿幾悖戾於先猷復進而有言是重違¶
於聖㫖某之進退至此周章與其身兼數器而獨冐書¶
生之榮曷若知効一官而免供中舍之職矧詞章系國¶
<pb:KR4d0315_WYG_022-14b>¶
脉之隆替而論駮闗朝綱之重輕儻久據於華紳豈不¶
妨於賢路今巧匠䄂雲斤而未試良工&KR0146;美玉而弗沽¶
非甄拔而用之則無以展其器能非磨淬而新之則無¶
以揚其風采輙忘踈陋敢遜譽髦禆諶草創世叔討論¶
爲命豈一人之力宰我言語子游文學設科須衆善之長¶
庶於有道之朝得免蔽賢之罰更祈敷奏即賜允俞¶
　　　第四辭免状¶
臣西州晚進不學不文伏自去冬誤叨除授嘗三次具¶
<pb:KR4d0315_WYG_022-15a>¶
疏乞免兼中書舍人忱悃屢殫俞音終閟今又幾半年¶
臣見貳吏銓又直翰苑又兼瑶牒選事浩繁書詔填委¶
若不觧中舍一職不惟積壓文書將恐有妨賢路矧文¶
士如林詞人軰出内則如國子司業陳耆卿著作佐郎¶
應繇外則如知江州呉潛知安吉州蔣重&KR0575;建康運副¶
髙定子前成都運判李劉宫觀劉克莊皆有文名可充¶
是選伏望聖慈詳臣累疏控辭精選人以兼攝庶幾臣¶
得以顓心職業少圖補報人無曠官之&KR1018;已無蔽賢之¶
<pb:KR4d0315_WYG_022-15b>¶
懼¶
　　　辭免兼直舍人院狀¶
照㑹某今月二十四日伏准省劄備奉聖㫖呉某除軍¶
器少監兼直舍人院者冐膺兼組増惕孤衷伏念某頃¶
自著庭暫權右掖無英詞以鼓天下之動無宏議以植¶
朝廷之綱掛名沗與於判花嫉惡但思於去草粤稽元¶
祐嘗用蜀珍咸推蘇軾范百禄之賢能繳李定張誠一¶
之惡自愧寒鄉之晚進敢攀前哲之髙風比還二凶之¶
<pb:KR4d0315_WYG_022-16a>¶
詞荷垂九陛之聽然而厯時滋永久假不歸縱未致於¶
煩言亦弗寧於方寸正欲露章而控免豈期帶職以超¶
遷既升武監之華仍正詞垣之直雖軍旅之事未之學¶
尚能閱戎器之精粗以帝王之制舉而行恐難稱皇猷¶
之潤色寧專農馬之智敢冐熊魚之兼某已於今月二¶
十四日赴軍器監供職外所有兼直舍人院職事欲望¶
朝廷特賜敷奏寢免施行¶
　　　辭免兼權直舍人院狀¶
<pb:KR4d0315_WYG_022-16b>¶
照㑹某今月十二日准尚書省劄子備奉聖㫖呉某時¶
暫兼權直舍人院者某被命頻仍省躬震惕居編摩之¶
府纔及五旬登著作之庭未經一月當明主勵精之始¶
正微臣思報之秋而學不足以網羅舊聞識不足以通¶
達時務方虞黜責豈望超陞矧贊書王國之精華而論¶
駮公朝之機脉開寳之後僅聞兩中允之除熙寧以來¶
始見三舍人之盛豈宜樸學暫使兼官雖資淺望輕在¶
禮弗容於控免然職親地禁非才恐速於顛隮伏望朝¶
<pb:KR4d0315_WYG_022-17a>¶
廷特賜敷奏收回成命改畀時髦庶專農馬之能少答¶
乾坤之施所有恩命未敢祗受¶
　　　辭免知泉州狀¶
右臣今月初八日准尚書省劄子六月二十四日三省¶
同奉聖㫖除臣依舊寳章閣學士知泉州除已望闕謝¶
恩外臣竹宫奉祠甫頒渙渥桐城出守復玷新綸申命¶
甚休省躬若厲伏念臣曩陪羣彦獲侍禁除王褒之遇¶
明君每喜得行於直道韓愈之傲相國豈虞潛伏於危¶
<pb:KR4d0315_WYG_022-17b>¶
機坐投閒者六年復被劾而三黜自分翳林泉而槁死¶
豈圖見日月之昭明屬調更化之弦誤畀專城之綬靖¶
言若昔曽沗斯除合浦之珠復還敢不敬承於天命貪¶
泉之水再酌恐猶未免於人言牛負軛以莫勝鳥傷弓¶
而輙畏冐當委寄定速顛隮伏願皇帝陛下念簮履之¶
遺改絲綸之寵别選良吏爲治宣聖化於海濵仍令祠¶
官祝釐歌豐年於農畆所有省劄臣未敢祗受¶
　　　第二辭免狀¶
<pb:KR4d0315_WYG_022-18a>¶
臣比准省劄備奉聖㫖除臣依舊寳章閣學士知泉州¶
尋具辭免伏准今月十四日詔書賜臣不允者臣比控¶
忱辭上勤報告對天捧讀跼地懷慚欲王之德意志慮¶
達萬民固荷聖恩之重稱臣之筆墨議論妙天下敢當¶
天語之褒况文學止於潤身而政事可以及物若稽徃¶
哲具有芳猷修以翰墨致身而對客每好談於吏事軾¶
以詞章名世而居官常自任以吏能乃知學古之儒不¶
薄綜世之務眷茲南服常用詞人倪思初出鎮於紹熙¶
<pb:KR4d0315_WYG_022-18b>¶
德秀復典麾於紹定凡一再命或四三辭一則以地望¶
雄重軍民雜處爲憂一則以民力焦熬宗族衍蕃爲說¶
昔者已非其舊今焉又不如前豈應孤危一介之臣能¶
繼篤棐二人之轍伏願皇帝陛下念臣曽沗侯藩之寄¶
察臣非辭王事之勞亦思以奏最聞又恐不勝任免陳¶
力就列不能者止何敢飾情發號施令罔有不臧毋嫌¶
致命所有恩命臣未敢祗受¶
　　　第三辭免狀¶
<pb:KR4d0315_WYG_022-19a>¶
某昨再具辭免除某依舊寳章閣學士知泉州伏准尚¶
書省劄子備奉七月二十二日聖㫖依已降詔不允不¶
得再有陳情者竊念某去國九年屏居六載雖在畎畆¶
未嘗一念忘君茲蒙公朝起廢予郡豈不欲奉命馳驅¶
以布宣德意竊縁温陵舊日史嵩之曽以某姓名進擬¶
濮斗南尋即承風㫖論劾誣詞醜詆汚衊素行某更何¶
顔以延見吏民耶不寧惟是斗南後來亦出知此郡其¶
交割月日與罷命到日不相後先閩中士大夫皆言温¶
<pb:KR4d0315_WYG_022-19b>¶
陵早是荒殘彫弊更經此一畨送迎掃刷則愈不可爲¶
矣若使某在郡整齪究理則有脩怨之嫌寢黙不言則¶
貽敗官之譴某雖至愚極陋粗知義理實不願與之爲¶
代欲望朝廷特賜敷奏俾某獲免是行仍奉祠官香火¶
爲太平幸民不勝至感¶
　　　辭免除權吏部侍郎狀¶
臣今月二十四日准尚書省劄子備奉御筆除臣權吏¶
部侍郎日下供職内有兼職依舊者渙若出綸震於聞¶
<pb:KR4d0315_WYG_022-20a>¶
命竊以甘泉扈從以侍臣爲邦家之光選部典銓以小¶
宰爲人物之鑑匪疇夙望曷稱親除如臣者猥自遐陬¶
躐登朝序才能甚短如鼎之不可以柱車文體近浮如¶
玉之不可以爲榖偶值清朝之更化忽陪羣彦以同升¶
謬當記注之筵復玷詞翰之選赤墀載筆幾瞻言動之¶
容紅燭燃窻兩被傳宣之寵雖曰儒生之榮遇每慚徃¶
哲之髙風方戒滿盈又叨甄擢官清易曠甫半歲而三¶
遷恩重難酬不一月而再命倘冐承於殊渥恐交嘖於¶
<pb:KR4d0315_WYG_022-20b>¶
煩言伏望聖慈俯矜愚悃於贊書之未出擇髦士之攸¶
宜庶安私情允愜公論所有恩命未敢祗受¶
　　　第二辭免狀¶
某比於今月二十四日伏凖省劄備奉御筆除某權吏¶
部侍郎兼職依舊尋具辭免奉聖㫖不允重惟吏侍之¶
遷實髙諸曹非知人之明不足以鑑裁流品非秉法之¶
正不足以檢柅吏姦比者某共貳之初以卯退朝以辰¶
入局典吏抱案遷官滿庭愛惜分隂僅可區撥而才不¶
<pb:KR4d0315_WYG_022-21a>¶
周於繁劇智不足於𦕈綿以所不能之人居所甚重之¶
職因循之久易生茍玩豈圖異渥復畀陳人若貪恩榮¶
冐昧以處則必以庸踈抵於曠敗欲望朝廷特賜敷奏¶
得從寢免庶幾上不以累聖鑒下不以溢愚分所有省¶
劄未敢祗受¶
