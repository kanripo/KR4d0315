# -*- mode: mandoku-view; -*-
#+TITLE: 鶴林集
#+DATE: 2015-08-25 00:04:02.532594
#+PROPERTY: ID KR4d0315
#+PROPERTY: BASEEDITION WYG    
#+PROPERTY: JUAN 卷三
<pb:KR4d0315_WYG_003-1a>¶
欽定四庫全書¶
　鶴林集巻三　　　　　　　宋　呉泳　撰¶
　　五言律詩¶
　　　和李憲使¶
闗上青牛去林間白鶴歸月函書味澹霜浸道根肥草¶
樹連生色魚梁閟殺機晩年偏好易落處是麻衣¶
比嵗兵戈息山民幸有秋麥畦飜雨種𤓰圃帶霜收墐¶
户夕熏䑕荷蓑晨飯牛使家亷到骨清議在鋤耰¶
<pb:KR4d0315_WYG_003-1b>¶
春日成都寺桐華一院芳窻踈紅巻䟦焙煖雪吹香論¶
事惟三代評詩宗晩唐開編疑未瑩今欲扣山房¶
　　　送楊子逹入國學¶
鸞鳳久束咮賢闗時一鳴子今觀上國志豈為浮名母¶
線絲絲直爺詩字字情别離非所惜回看錦衣榮¶
　　　雪夜¶
雲蒸黄野潤月瑩皓庭清夜静悄人迹溪流皆雪聲帳¶
吹燈彩暗爐撲火花明遥想鷄人誤鳴歌報六更¶
<pb:KR4d0315_WYG_003-2a>¶
　　　霅溪舟中讀唐人詩¶
大雅聲纔息騷人詞競興語工終離道味泊祗如僧霜¶
夜杜荀鶴秋風張季鷹撫編吟魄動飛雨灑船燈¶
　　　冬至¶
閒居罕人事慵把厯頭開雷自地中復風從天末來絪¶
緼初熟酒的皪未開梅道盡真光景堯夫好秀才¶
　　　挽羅宗卿¶
曉月璿源澹春風璧水香一條冰透骨五色鳳鳴崗翳¶
<pb:KR4d0315_WYG_003-2b>¶
彼莵裘老傷哉寳鑑亡嚢封尚生意今與日争光¶
　　　挽鄭文昌¶
何代無豪傑惟公氣獨剛束身同絞紟遺訓闢緇黄定¶
力老逾壯英魂凛不忘蜀名省科調猶説鄭文昌¶
　　　别嵗¶
故鄉於此時釀熟嵗豬肥骨董羮延客屠酥酒餉兕竈¶
塗醉司命門貼畵鍾馗多少傷懐事溪雲帶夢歸¶
　　　和制垣金泉山¶
<pb:KR4d0315_WYG_003-3a>¶
昔日南充縣卑棲枳棘鸞道根隨境悟屐齒過橋寒夢¶
覺松花白重來鶴頂丹僊翁梨棗熟亦欲傅脩翰¶
　　　小雪¶
卧病連三月起來幾半人腕柔妨草聖目眩隔花神頽¶
魄豈常望殘芳不再晨徘徊盼庭樹猶喜小陽春¶
　　　夀李鴈湖¶
間氣生賢喆斯文擅正宗咮鳴直是鳳時見恍猶龍信¶
史傳緗簡元勲在鼎鐘惟存霜後節景仰彼髙松¶
<pb:KR4d0315_WYG_003-3b>¶
往在黄樞府璇題䕶兩扉剪除當路棘紉補坐朝衣風¶
急操舟濟江空擲釣歸年年湖上鴈旭旦望南飛¶
起從通徳里出守巽巖州上相先聲到兇徒悍氣柔鴻¶
居新勞徠鳥户舊綢繆已築沙堤路歸歟賛大猷¶
金碧蒼巖下神光射斗箕豆灰浮琯後梅蘤破氷時正¶
是生申日誰為夀卯詩今年真六一説與醉翁知¶
　　　和晏子忠¶
天地肇開闢江山誰主盟岸深沙走白石秀水含清魚¶
<pb:KR4d0315_WYG_003-4a>¶
自春來美猿雖曉不驚汀洲生杜若薄欲采其英¶
每逢耆舊問誇説太平年橘柚三冬富荷花萬頃聨斷¶
巖書姓氏勝迹巳蹄筌羣盗方如蝟渠鞭恐著先¶
我往纔秋莫君來恰嵗寒離鴻書落莫歸馬路平寛白¶
社論心易文壇出手難近來詩思澁風雪立雕鞍¶
　　　出闗¶
曉帶鷄星出春從鳥道餐霧漫旗彩壊霜落劔花寒天¶
險今雖在人謀昔所難臨闗能虎眎一亮亢曹瞞¶
<pb:KR4d0315_WYG_003-4b>¶
　　　冬日¶
四時平似凖冬日頗傷暄暖驟狂花坼霜輕野草繁林¶
鳶飢跕水山鬼暗窺垣便擬懸車計無人為買園¶
　　　霜朝¶
欵乃湖歌斷瓏𤧚晚色歸鷺翹窺水鏡鴟凍泊垣衣宻¶
坐懸書帳清吟刮硯澌嵗寒誰耐久獨有翠兄知(唐人/以竹)¶
(為翠/兄)¶
　　　夀胡興元三首¶
<pb:KR4d0315_WYG_003-5a>¶
幾代貞元㑹還生忠簡孫清風㧞薤本愛日䕶葵根疋¶
馬馳周道分公翰蜀門保安橋上路手滌瘴雲昏¶
皂葢開藩日黄河洗甲時栁隂承羽葆花氣撲旌麾兵¶
悍須柔止民碞莫勝之麥頭如得雪來嵗可休師¶
耿耿三秋别悠悠四月餘菊潭聞上夀梅驛急馳書簇¶
蘤紅成陣駢筵翠曵裾封侯平四十前路儘寛舒¶
　　　夀丞相慶七十五首¶
幾代貞元㑹重逢上相生閱人冰鑑淨遇事玉衡平日¶
<pb:KR4d0315_WYG_003-5b>¶
月黄扉永風塵紫邏清勛名兼夀考何必㑹耆英¶
昨夜聞宣鎻虛皇注意深三師分漢制一尺㵼商霖未¶
白憂邉髪仍丹報國心黄封留夀酒且把斗杓斟¶
渤海兵戈静全淮版籍歸紅繅蚕蠒大紫擘蠏螯肥栁¶
港添生色榆闗閟殺機君王新御殿莫使諫書稀¶
誕日逢今日新年勝故年良風宜望嵗甲雨不妨田淛¶
米多堪糴京交漸直錢隆興須再見人道魯公賢¶
自闢翹材館才隨數路求蘭苕和露摘橘柚帶霜收味¶
<pb:KR4d0315_WYG_003-6a>¶
適方調鼎裝輕不駕舟有懐吟未盡獨鶴逺山頭¶
　　　和張周玉訪别¶
白露下百草年光驚易徂郵亭人折栁别浦鴈銜蘆社¶
甕應藏酒秋盤好斫鱸賢渠陶靖節晩嵗覺迷塗¶
　　　挽李寺丞¶
文獻中原舊箕裘户部清官終一麾守事厯五廷評掛¶
壁琴無譜傳家硯有名東風吹畫翣溪上若為情¶
　　　挽李郎中¶
<pb:KR4d0315_WYG_003-6b>¶
少日聲名偉中年學問腴氣縁經事老形為愛民癯吭¶
引朝陽鳳魂驚古冢狐遺忠攄不盡英爽射匡廬¶
河洛輟㣲響朱張傳古心世隨人影落君嚮路頭尋蔓¶
草侵山徑柔荑死樹林良朋更能幾百感集孤斟¶
　　　挽青陽俞夫人¶
彼美宜家室之媛友瑟琴漆園歌未歇澧浦珮還沉懿¶
範貽彤管佳銘得藁砧卧龍山下路風雨亂愁心¶
　　　挽貴平大夫¶
<pb:KR4d0315_WYG_003-7a>¶
介介汝谿叟青衫三十年澹如彭澤栁廉過石門泉漫¶
仕曽無意遺文竟有傳浮山讀書處定跨玉蜍仙¶
　　　挽王夫人¶
婉娩嫺詩畫僮僮被典章有齊先祭潔薄澣展衣香唁¶
衛心雖切傷周義不忘勉哉君子正彤管尚遺芳¶
　　　挽鄭夫人¶
淑行繇真履慈根自夙知性情詩調適内外禮維持春¶
閤青蘋亂秋原白木悲只今哀窈窕手線授衣時¶
<pb:KR4d0315_WYG_003-7b>¶
　　　挽雍處士¶
折栁詩名逺滋蘭徳本深撻禽能起孝訓鯉只平心半¶
夜酒星落千山薤露吟芭蕉溪上水嗚咽不堪斟¶
　　　挽㳺監簿¶
好漢三巴傑危言九陛忠王前留孟子國爾念周公日¶
馭龍堆出天昏虎踞雄收聲諸老盡銘有後谿翁¶
昔上金泉去翁方玉局閒橘中春響雹壺裏曉行山迃¶
叟空扶杖坡仙不賜環每思生處所壯淚為公澘¶
<pb:KR4d0315_WYG_003-8a>¶
　　五言長律詩¶
　　　塞下¶
黄雲連隴樹紅日下溪榆氈帳三千里蜂屯十萬夫魯¶
芻肥廏馬漢粟遺城狐虎韔空涵月犀渠半網蛛㳺軍¶
聲勃崒廵徼語嚨胡栁脆藩籬薄桑乾塹壘孤突炎將¶
及燕逋尾又侵烏曲引梅花落謡聞小麥枯將軍金騕¶
褭輕俠繡蝥弧十二營田利知誰上此圖¶
　　　夀安宣相¶
<pb:KR4d0315_WYG_003-8b>¶
磊落堪輿氣崢嶸社稷身地傾曽鎮静天造要經綸倉¶
首懐公輔中原仗老臣綸揚申命寵渥照午橋新司馬¶
還辭洛汾陽再入秦乾坤重拆洗㝢縣細縫紉汰擊鯨¶
波濁風清虎穴塵緑林戡大盗紫邏息罷民魴尾喁喁¶
活龍驤帖帖馴按行光弼壘斜岸武侯巾究宅歌鴻鴈¶
參謀集鳳麟星營羅粲粲雷轂隠轔轔飛輓通闗表耕¶
屯集渭濵軍容俄再色威令復重信烽火閒荆楚塵沙¶
巻劒岷馬騰雲隴月士飽雪山春來石非無傑平江亦¶
<pb:KR4d0315_WYG_003-9a>¶
有人誓功俱不再方徳信誰鄰弓矢宜専晉鉤膺遂錫¶
申鶻銜凌井鉞龍節壓參神衛幙論功盛韋門送喜頻¶
河陽分鎮日許國授弓辰勲業當如此恩榮實邁倫一¶
忠摩皜日二節貫蒼旻績偉官難報天髙徳最親丹書¶
名澣澣黄色喜津津咸頌僖公柏誰言莊氏椿永為民¶
立命長秉國之鈞信作三朋夀都由一字仁東歸知不¶
逺香信已浮銀¶
　　七言律詩¶
<pb:KR4d0315_WYG_003-9b>¶
　　　壬辰恭和御製聞喜宴詩¶
清問諄諄許盡言以書為轍道為軒鑑觀萬古知成法¶
條析羣疑見大原櫻苑近頒天上句燕杯新帶雨邉恩¶
燃藜夜取雲章讀照乗驪珠炳若存¶
　　　乙未恭和御製聞喜宴詩¶
聖學希天善牖民風霆鼓舞氣如神轉囘姚姒文章古¶
作起殷周禮樂新有限科名非究竟無窮經術要紛綸¶
事君自昔無他道不有其身是致身¶
<pb:KR4d0315_WYG_003-10a>¶
　　　谿亭春日¶
不必尋芳出逺郊八分春盡屬亭臯漫波緑皺一溪水¶
暖日紅蒸千樹桃烏遶屋簷呈卦兆鶴窺庭户聴離騷¶
静中識得生生意堂下蘼蕪更不&KR0008;¶
春事無邉著語難得逢佳處輙停驂河豚漸美誇梅十¶
芳草如屏説栁三小韻作詩防跌宕淺杯斟酒怕沉酣¶
買山那得青錢在只欲花間結小菴¶
　　　又和洪司令春日¶
<pb:KR4d0315_WYG_003-10b>¶
房湖曽别苦吟身兩度東風似一塵栁外游絲難繫日¶
麥邉馴雉亦驚春𤣥都君子皆通貴栗里先生祇一貧¶
珍重龍陽賢太守時將詩句惱陳人¶
　　　送成都添倅李微之分韻得巫字¶
本住陵陽處士廬不妨名字落青都題輿帶閣添新號¶
抱史還山只故吾秀水稳宜眠夏簟恵泉香可煑秋菰¶
勸君莫動騷人曲椰葉蓪花降女巫¶
　　　湖亭酌王史君紀事并呈㸔花諸君子¶
<pb:KR4d0315_WYG_003-11a>¶
紅雨斑斑㸃嫩苔朱輪軋軋碾輕埃園公不作橘中隠¶
康節肯從花外來鶯囀樹林添道韻鷗分江色獻詩材¶
籃輿便載春歸去誰管酴醿芍藥開¶
　　　王巽堂三十年不到湖亭丙戌春再來非舊矣¶
　　　用前韻以竢後逰¶
庭院深深鎻緑苔掃花無帚半塵埃紅霞滿樹劉郎去¶
青子垂枝杜牧來乍可放閒寛酒地不能隨俗貯香材¶
醉翁自有山間樂更取林霏手斫開¶
<pb:KR4d0315_WYG_003-11b>¶
　　　老將¶
一從十五長邉城少見兵戈日太平代馬依風都䕶道¶
飛鳶熏霧伏波營紅雕腊軟君王賜青兕裘輕子女情¶
昨夜㸃行新部曲鐵衣偏奏苦寒聲¶
　　　永嘉鹿鳴宴¶
人間富貴易浮沈只有斯文無古今義理工夫元坦易¶
聖賢言語不艱深莫隨近世諸儒轍要識開山一祖心¶
待得了他科舉債梅花月下聴瑶琴¶
<pb:KR4d0315_WYG_003-12a>¶
　　　和張亨泉宴鹿鳴¶
平生湖海獨元龍門作丹梯倚太空還我蛾眉千頃月¶
借渠羊角一㠶風文隨脚跡機難活學到源頭理自通¶
何代不生田表聖諸君切在敏前功¶
　　　宣城鹿鳴宴¶
儒臣簮筆典州麾重為江山緝舊儀宴序古來元有禮¶
鹿鳴廢後更無詩科名到手還須耐文字當場莫好竒¶
更盡工歌笙一曲明年春灑上林枝¶
<pb:KR4d0315_WYG_003-12b>¶
　　　至日示諸甥姪¶
莫風浩蕩忽吹葭一室陽春病已差把酒認為天一水¶
見梅題作玉真花燕常㑹族寧隨儉祭則從先不尚華¶
過此肥冬疆事靜亦呼槃也早還家¶
　　　題望湖亭¶
祥雲宫殿半荒蕪獨有亭基下瞰湖水氣淼茫吞八極¶
地形磐礴跨三吳一輪紅日射銅闕數㸃青山浮玉壺¶
欲問湖邉諸澳長長洲盗賊已平無¶
<pb:KR4d0315_WYG_003-13a>¶
　　　和季永弟賦袁尊固海棠¶
　　　　洛陽牡丹蜀海棠方謂之花餘皆草木也唐¶
　　　　鄭谷於浣花谿上羅村路邉俱為海棠賦然¶
　　　　謂子美無情為發揚又謂堪恨路長移不到¶
　　　　則誤矣重於錦官者即此詩也植於錦榭者¶
　　　　即此本也月卿尊固曾侍先大參魏公帥蜀¶
　　　　以其兄弟與紅萼為鄉人置酒髙堂燒燭其¶
　　　　下相與道花屋閒話慨流光之易失悵樂事¶
<pb:KR4d0315_WYG_003-13b>¶
　　　　之難追懽戚嬰懐飲少輙醉後一日季永弟¶
　　　　賦五十六言識之坐中諸賢賡和殆徧某輙¶
　　　　續貂於其後¶
觱篥聲中氣序過谿頭燕子又歸窠清涵夜色花無睡¶
翠洗晨粧臉半酡紅萼尚懐鄉國舊錦心空抱客愁多¶
飲酣樂極翻成感淚濕臙脂雪滿坡¶
　　　張仁溥寄㳺滄浪詩用韻一首非為滄浪作也¶
卉木萋萋二月寒杏垂紅雨涕浪浪無司花女太幽絶¶
<pb:KR4d0315_WYG_003-14a>¶
有索酒郎多醉狂弄影莫陪張子野斷腸空憶賀横塘¶
春來亦欲尋詩社却怕詩工與道妨¶
　　　讀黄子實詩巻¶
　　　　香山居士讀張文昌詩編以樂府詞為工雪¶
　　　　堂老僊讀孟東野詩秖愛銅斗歌為近古昔¶
　　　　之以詩名世者盖不盡好也子實以詩巻託¶
　　　　同幕轉似一編之中粲莫可耘而其閒游有¶
　　　　云賸擕尊酒斟藍尾惜不杯羮薦墨頭則屬¶
<pb:KR4d0315_WYG_003-14b>¶
　　　　辭之工也題豐都云履痕莫辨隂王跡敢去¶
　　　　多題漢晉年則致趣之逺也十二峯下月穿¶
　　　　篷席罅風軋舵牙聲巴東縣旅夢難安枕村¶
　　　　酤不滿瓶則混之晩唐集中莫辨也某既不¶
　　　　能徧和亦豈可無以奉答珍貺輙書五十六¶
　　　　言於其後命之曰讀黄子實詩巻¶
唐人漫自說金華山谷雲孫自當家𤣥色釀成真一酒¶
别機織出象生花緬懐友義留巫峽難割閨情下漢嘉¶
<pb:KR4d0315_WYG_003-15a>¶
看徹一編酬未得夜深窻月凈籠紗¶
　　　夀李鴈湖¶
當年指李記生辰柱史疑為法報身魚鳥泳飛南閣曉¶
風花經緯石林春手繙萬軸談無底胷著千年汲愈新¶
試看喬松霜雪後凛然一節照時人¶
自巻朝衣濯鴈湖勲名籍籍在黄樞時聞走卒稱司馬¶
猶有羣兒問大蘇赴隴尺書馳鶴板起家萬石綰麟符¶
宵衣炯炯思黄髪正藉元勲出手扶¶
<pb:KR4d0315_WYG_003-15b>¶
洶洶風濤卒未清便提小隊按行營一言刑省朝歌盗¶
單騎恩懐渤海兵豐徳自應通緑籍長年何必飯黄精¶
勸公剰壓蘭英酒為作涪川小太平¶
身駕青牛老子車行雲來去自紓徐精神健好充黄野¶
骨法清真貫玉廬六十二年康節詠五千餘巻玉川書¶
石林莫作盤居計黄紙看看又詔除¶
　　　夀范漕¶
粲粲桐花昨夜風吹香還到鹿園中前生出處黄山谷¶
<pb:KR4d0315_WYG_003-16a>¶
後代風流范蜀公灑落一襟涵霽月精神滿面貫晴虹¶
直須整頓坤維了歸侍祥雲一朶紅¶
自從繡紱解麒麟一片忠誠只為民涪水竹枝秋送客¶
漢嘉火樹夜迎神𤣥蜂赤螘三垂静白黍黄雞萬井春¶
儘使蜀人翻覆看皇華禮樂只如新¶
伏波老子縛長虯典䕶蘭闈更兩秋學問只從苖脉看¶
辭章不嚮語言求俱稱脚跡門生好無復顔行執事羞¶
夾袋中間富人物更須為國貢琳球¶
<pb:KR4d0315_WYG_003-16b>¶
福星一㸃夜堂深藻泮花泉共照臨歌詠春風曽㸃瑟¶
體當生意宓君琴喬松已作參天色寸草猶持報主心¶
但翼斯文扶夀脉年年一穗爇犀沉¶
　　　客中和程丞相雪¶
蕭蕭客嵗澹如家耿耿青燈凍不花窻外曉添梅意韻¶
田間春透麥精華書來頗復懐歸鴈杯散何繇覔畵蛇¶
明日雪晴鄉社去辛盤隨俗㸃春茶¶
　　　和杜樞宻雪¶
<pb:KR4d0315_WYG_003-17a>¶
紫宸朝動雞人唱一片天光接絳河花様繡韉衝曉去¶
霙鋪毬路帶春多邉無疋馬比寧地土有遺蝗奈凍何¶
檠重玉龍猶未老莫將圖畫寫披蓑¶
一自金鑾陡下坡更無津可問明河雲蒸黄野風寒薄¶
雪皎皓庭幽思多髙艷未能攀屈宋寒灰聊復撥隂何¶
聚星堂上如相問竟日長鑱對短蓑¶
　　　和趙西里賦雪¶
謬守無竒只靠天一編周易一爐烟抽毫難出相如右¶
<pb:KR4d0315_WYG_003-17b>¶
覔句敢居靈運前酒酌山羊方餞臘籥鳴土鼓又祈年¶
何時獨放扁舟往淡月西村古栁邉¶
　　　和張仁溥賦雪¶
北風聲熄南山㣲誰息風雅呼於時歌黄三章未純古¶
叙白一叚空愛竒臺髙皆羡雨花落簷短獨愁氷柱垂¶
墨客如林筆如塜莫於詩上更題詩¶
　　　清曉踏雪送季武博¶
送客陵陽第一峯臨分莫遏順㠶風人行水驛梅花外¶
<pb:KR4d0315_WYG_003-18a>¶
詩在昭亭雪界中破屋但留黄蘖老髙風難覔紫芝翁¶
(寺有黄蘖禪師像/山有周紫芝詩)筍輿訪别驚囘首無數寒鴉㸃碧空¶
　　　嘉熙丁酉七月上澣遊大滌題住山龔冲妙艮¶
　　　泓軒¶
舊與清泉白石盟身閒方作洞霄行青山延客元無鎖¶
碧澗流花似有情古洞欲隨仙隠去高岡終待鳳來鳴¶
道人喚我松間飲坐拂寒雲月未生¶
